Problem komiwojażera (bądź jak ktoś woli TSP - travelling salesman problem) jest jednym z najstarszych - a przynajmniej
jednym z najbardziej popularnych problemów optymalizacyjnych. Zapewne wiele osób z tym problemem już się spotkało i wie,
że jest związany z teorią grafów. Ściślej rzecz ujmując sprowadza się do znalezienia cyklu Hamiltona w grafie pełny
(graf musi być pełny, aby istniało rozwiązanie).

Kilka słów wyjaśnień:

Graf pełny - jest to graf w którym dla każdej pary wierzchołków istnieje krawędź je łącząca.
             W przypadku grafu pełnego o n wierzchołkach wiadomo, iż posiada dokładnie n(n-1)/2 krawędzi.

Cykl Hamiltona - jest to taki cykl, który zawiera każdy wierzchołek danego grafu dokładnie 1 raz (prócz pierwszego
                 wierzchołka, ponieważ w nim rozpoczyna się i kończy cykl).

Dodatkowo wiadomo, krawędziom grafu można nadawać różne wagi. 

Wracając do problemu: dane jest n miast oraz odległość/koszt podróży/czas podróży między nimi. Nasz strudzony 
komiwojażer musi odwiedzić wszystkie te miasta w celu dostarczenia przesyłek (cokolwiek to jest) jednak z zachowaniem
zminimalizowanych kosztów. W zależności od problemu celem może być znalezienie najkrótszej/najtańszej/najszybszej trasy.
Warunek jest taki, że każdą miejscowość ma odwiedzić dokładnie 1 raz po czym ma wrócić do miejscowości w której "wojaże"
rozpoczął.

W odniesieniu do teorii grafów:
- wierzchołek grafu reprezentuje jedno miasto;
- krawędź reprezentuje drogę łączącą miasta;
- jako, że ma istnieją pewne kryteria (odległość/koszt/czas) krawędzie grafu mają przyporządkowane odpowiednie wagi.